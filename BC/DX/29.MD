# 29

[<<<](./28.MD)
> Relační model, základní konstrukty, realizace vztahů v relačním modelu, integritní omezení.

## Relační model

* Uložení entit a vztahů mezi nimi ve formě relací (tabulek)
* Definován množinou relací a integritních omezení
* Proč relační DBS?
  * Existují kvalitní implementace
  * Jednoduchost modelu
  * Model založen na pevném matematickém základu (teorie množin, relační algebra, ...)
  * Dotazovací jazyky vyšší úrovně – jednoduché, ale dostatečně expresivní

### Konstrukty relačního modelu

* __Relace__ je pojmenovaná tabulka s řádky a sloupci ⇒ množina n-tic ⇒ množina řádků
* __Atribut__ je pojmenovaný sloupec
* __Doména__ je množina všech přístupných hodnot pro atribut (nebo skupinu atributů)
* __Stupeň__ je počet atributů relace ⇒ počet sloupců

### Vlastnosti relace

* Každá relace má unikátní název
* Každý atribut má jedinečné jméno v rámci relace a nabývá hodnot z domény
* Každý prvek relace (buňka tabulky) obsahuje právě jednu hodnotu
* Každá n-tice musí být jednoznačně identifikovatelná
* ⇒ n-tice se v relaci neopakují
* __Superklíč__ je atribut nebo kombinace atributů, které jednoznačně identifikují n-tice
* __Kandidátní klíč__ je minimální superklíč
  * Atribut nebo kombinace atributů, které jednoznačně identifikují n-tice, a žádný atribut v nich není nadbytečný
* __Primární klíč__ je nejvhodnější kandidátní klíč, může být uměle vytvořený, podrtháváme
* __Cizí klíč__ je atribut reprezentující primární klíč jiné relace, znamená vztah k jiné relaci

### Entitní integritní omezení

* „Nastavitelné“:
  * Doména
  * NOT NULL
  * UNIQUE
* „Pevné“:
  * __V relaci musí být všechny atributy primárního klíče povinné (nesmí být NULL)__
  * __Primární klíč musí jednoznačně identifikovat n-tice dané relace__

### Referenční integrita

* __Když relace obsahuje FK, jeho hodnota se musí rovnat hodnotě PK některé n-tice v rodičovské relaci, nebo musí být NULL__
* „Odkazy reference nevedou do prázdna“
* Cizí klíč může být NULL v případě, že je členství ve vztahu nepovinné

### Databáze v konzistentním stavu

* __Databáze je v konzistentním stavu, pokud jsou splněna všechna její integritní omezení__

### Relační návrh databáze

1. Přizpůsobit konceptuální schéma
   1. Odstranit M:N vztahy – Rozložíme na dva vztahy 1:N s pomocí nové vazební entity
   2. Odstranit vztahy, které mají atributy – Vztah s atributem rozložíme na dva vztahy s pomocí nové vazební entity, která bude mít daný atribut
   3. Odstranit vícehodnotové atributy – Vícehodnotový atribut nahradíme novou entitou a vztahem 1:N
   4. Odstranit n-ární vztahy – Nová umělá entita a binární vztahy mezi novou a všemi původními entitami
   5. Odstranit redundatní vztahy – Vztah je redundantní, pokud je možné získat stejnou informaci přes jiný vztah
   6. Překontrolovat vazby 1:1 – Může se jednat o stejnou entitu
2. Transformovat na relační schéma
   * Silná entita se transformuje na relaci obsahující všechny atomické atributy entity (složené atributy případně rozložíme)
   * Slabá entita navíc doplněna o cizí klíč/e (PK vlastníka/ů)
   * Vztah 1:N mezi E1 a E2 – E2 doplníme o FK; při nepovinném členství vytvoříme vazební relaci, abychom se vyhnuli NULL
   * Vztah 1:1 mezi E1 a E2 – Pokud je jedna povinná entita (musí se účastnit vztahu, jinak nedává smysl), tak dostane FK; u&nbsp;obou povinných můžeme vytvořit jednu společnou relaci; u&nbsp;obou nepovinných můžeme vytvořit vazební relaci
   * Rekurzivní vztah na entitě E1 – E1 doplníme o FK, který je PK E1, nebo vytvoříme novou relaci se dvěma FK (vyhnutí se NULL)
3. Validovat relační schéma normalizací
   * Zaručí konzistenci a minimum redundancí
4. Definovat integritní omezení, zabezpečit referenční integritu
5. Validovat relační schéma vůči požadovaným transakcím
   * Manuální kontrola, zdali je možné provést požadované transakce

### Zabezpečení referenční integrity

* Strategie, pokud chceme modifikovat/smazat PK, na který existují odkazy:
  * `NO ACTION` / `RESTRICT` – nedovolí smazat/modifikovat PK
  * `CASCADE` – smaže/přejmenuje i záznamy, které na něj odkazují – propaguje změnu
  * `NULL` – odkazy nastaví na NULL
  * `SET DEFAULT` – odkazy se nastaví na výchozí hodnotu
  * `NO CHECK` – nedělá nic

---
[>>>](./30.MD)
