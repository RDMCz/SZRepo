# 03

> Maticová algebra, typy matic, inverzní matice, determinant.

## Maticová algebra

### Prvkové operace

* Sčítání matic
* Násobení matice skalárem
* Prvkové násobení matic (využití např. u 2D konvoluce)

#### Matice jako uspořádaná sada čísel

* Číselná matice <i>m</i>×<i>n</i> je uspořádanou _mn_-ticí čísel, lze ji považovat za vektor z _T<sup>m·n</sup>_
* Součet matic _A_ a _B_ o rozměrech <i>m</i>×<i>n</i> je matice _C_ = _A_ + _B_, která má také rozměr <i>m</i>×<i>n</i> a platí _c<sub>ij</sub>_ = _a<sub>ij</sub>_ + _b<sub>ij</sub>_
* _α_-násobkem matice _A_ je matice _C_ = _αA_ o stejných rozměrech, kde platí _c<sub>ij</sub>_ = _α_ · _a<sub>ij</sub>_
* Tímto způsobem můžeme zavést i lineární kombinaci matic

### Násobení matice vektorem (zprava)

* Počet sloupců matice musí být roven počtu prvků vektoru
* Při výpočtu _i_-té složky výsledného vektoru násobíme čísla vektoru příslušnými čísly _i_-tého řádku matice a tyto součiny sčítáme
* Náročnost _m_ · _n_

### Maticové násobení

* Matici <i>m</i><sub>1</sub>×<i>n</i><sub>1</sub> můžeme vynásobit maticí <i>m</i><sub>2</sub>×<i>n</i><sub>2</sub>, pokud <i>n</i><sub>1</sub> = <i>m</i><sub>2</sub>
  * Rozměr výsledné matice je pak <i>m</i><sub>1</sub>×<i>n</i><sub>2</sub>
* Násobení matic není komutativní
* Násobení matic je asociativní

<!-- $$
\begin{pmatrix}1&2\\ 3&4\end{pmatrix}\cdot\begin{pmatrix}5&6\\ 7&8\end{pmatrix}=\begin{pmatrix}1\cdot5+2\cdot7&1\cdot6+2\cdot8\\ 3\cdot5+4\cdot7&3\cdot6+4\cdot8\end{pmatrix}=\begin{pmatrix}19&22\\ 43&50\end{pmatrix}
$$ -->

<div align="left"><img alt="" src=".\MG\svg\03_s01.svg"></div>

* Prvek v _i_-tém řádku a _j_-tém sloupci lze chápat jako součet součinů prvků _i_-tého řádku první matice s _j_-tým sloupcem druhé matice

<!-- $$
c_{ij}=\sum_{k=1}^na_{ik}b_{kj}
$$ -->

<div align="left"><img alt="" src=".\MG\svg\03_s02.svg"></div>

* Náročnost <i>m</i><sub>1</sub> · <i>n</i><sub>1</sub> · <i>n</i><sub>2</sub>

### Transpozice matice

* Vzájemná výměna řádků a sloupců

<!-- $$
\begin{pmatrix}1&2\\3&4\\5&6\end{pmatrix}\stackrel{\mathrm{transpose}}{\to}\begin{pmatrix}1&3&5\\2&4&6\end{pmatrix}
$$ -->

<div align="left"><img alt="" src=".\MG\svg\03_s03.svg"></div>

* Podle toho, zdali je matice v PC paměti uložena jako sloupcově/řádkově orientovaná, je výhodnější s ní provádět sloupcové/řádkové operace
* Někdy tedy může být výhodné matici v paměti transponovat (nebo některé knihovny umožňují přístup k prvkům v jiném pořadí)

## Typy matic

### Jednotková matice _E_

* Existuje právě jedna
* Na diagonále má jedničky a všude jinde nuly

### Matice reprezentující gaussovské operace

* Gaussovské operace s řádky matice se dají chápat jako násobení eliminované matice speciální „gaussovskou“ maticí _G_ __zleva__

1. Výměna řádků _i_, _j_
    * Matice _G_ je stejná jako jednotková matice, jen má prohozené řádky _i_ a _j_
    * _g<sub>ij</sub>_ = _g<sub>ji</sub>_ = 1
    * _g<sub>kk</sub>_ = 1 pro všechna _k_ kromě _k_ = _i_ a _k_ = _j_
2. Vynásobení _i_-tého řádku číslem _α_
    * Matice _G_ je stejná jako jednotková matice, na řádku _i_ je ale místo jedničky číslo _α_
    * _g<sub>ii</sub>_ = _α_
    * _g<sub>kk</sub>_ = 1 pro všechna _k_ kromě _k_ = _i_
3. Přičtení _α_-násobku _i_-tého řádku k _j_-tému řádku
    * _g<sub>ji</sub>_ = _α_
    * _g<sub>kk</sub>_ = 1
4. Vynechání _i_-tého řádku
    * _G_ je matice s _n_-1 řádky a _n_ sloupci
    * _g<sub>k,k</sub>_ = 1 pro všechna _k_ < _i_
    * _g<sub>k,k+1</sub>_ = 1 pro všechna _k_ ≥ _i_

### Bloková matice

* Matici můžeme vodorovnými a svislými čarami rozdělit na části nazývané bloky, což jsou opět matice obecně menších rozměrů
* Bloková matice je matice _A_ <i>m</i>×<i>n</i>, jejímiž prvky jsou matice _A<sub>ij</sub>_ navzájem kompatibilních rozměrů <i>r<sub>i</sub></i>×<i>s<sub>j</sub></i>
* Na blokové matice lze pohlížet jako na běžné matice
* Jsou-li ovšem sčítané/násobené matice rozděleny do bloků „sobě odpovídajícím způsobem“, pak jejich součet/násobek lze opět zapsat jako blokovou matici a operace sčítání/násobení je možné provádět po blocích

### Matice přechodu

* Sloupce matice _P<sub>X→Y</sub>_ jsou tvořeny bazovými vektory _X_ v bazi _F_
* Vynásobením matice přechodu _P<sub>X→Y</sub>_ vektorem se souřadnicemi v bazi _X_ dostaneme jeho souřadnice v bazi _Y_
* _P<sub>X→Z</sub>_ = _P<sub>Y→Z</sub>_ ⋅ _P<sub>X→Y</sub>_
  * Jedeme zprava doleva

#### Konstrukce matice přechodu

* ( _Y_ | _X_ ) ~ ( _E_ | _P<sub>X→Y</sub>_ ) ~ ( _P<sub>Y→X</sub>_ | _E_ )
* Do levé části matice vepíšeme (po sloupcích, ve správném pořadí) vektory cílové baze a do pravé části vektory startovní baze
  * Po použití Gaussovy-Jordanovy eliminační metody nám vlevo vyjde jednotková matice a vpravo vyjde matice přechodu
* Pro matici přechodu z baze do kanonické baze stačí vepsat bazové vektory (nekanonické) baze po sloupcích do matice

### Inverzní matice

* Máme matici přechodu _P<sub>X→Y</sub>_ a chceme znát také matici opačného přechodu _P<sub>Y→X</sub>_
  * Cílem je vytvořit matici _P<sub>Y→X</sub>_, která po vynásobení (zleva i zprava) původní maticí _P<sub>X→Y</sub>_ dá jednotkovou matici
  * Říkáme, že matice _P<sub>Y→X</sub>_ je inverzní k matici _P<sub>X→Y</sub>_
  * Píšeme _P<sub>Y→X</sub>_ = (_P<sub>X→Y</sub>_)<sup>-1</sup>
* K regulárním maticím lze vytvořit inverzní matici (k singulárním nikoliv)
  * Regulární matice – nenulový determinant
  * Singulární matice – nulový determinant
  * (Regulární i singulární matice jsou čtvercové)

#### Výpočet inverzní matice

* Do levé části napíšeme původní matici, do pravé jednotkovou matici; v levé části provedeme Gaussovu-Jordanovu eliminaci a vpravo nám vyjde inverzní matice
* S jednotkovou maticí provádíme stejné řádkové operace, které provádíme při transformaci původní matice na jednotkovou
* Nejdříve dostaneme matici do horního stupňovitého tvaru, poté vytvoříme diagonální matici nulováním naddiagonální části
* Kdykoliv v průběhu eliminace násobíme „diagonální řádky“ potřebnými koeficienty pro vznik „jednotkových řádků“

### Maticová reprezentace lineárního zobrazení

* Cíl: Najít souřadnice vektoru ___f_(_u_)__ v bazi _Y_, pokud známe souřadnice ___u___ v bazi _X_
  * Zjistit, zdali obraz _f_(_u_) vůbec existuje, může být problémové; problému se lze vyhnout, pokud se budeme zabývat pouze zobrazením, které je zúžené na definiční obor:
    * _f_<sub>|_D_(_f_)</sub> : _Ũ_(_D_(_f_), ⊕<sub>_U_</sub>, ⊗<sub>_U_</sub>) → _V_
* Matice _F<sub>X→Y</sub>_ se nazývá maticová reprezentace lineárního zobrazení _f_ v bazích _X_ a _Y_
  * Její rozměry jsou dim(_V_)×dim(_U_) (dimenze prostoru obrazů × dimenze prostoru vzorů)
* Pokud:
  * _U_=(_M_, ⊕<sub>_U_</sub>, ⊗<sub>_U_</sub>) a _V_=(_N_, ⊕<sub>_V_</sub>, ⊗<sub>_V_</sub>) jsou konečnorozměrné prostory
  * _X_ ⊂ _M_ a _Y_ ⊂ _N_ jsou baze těchto prostorů
  * Zobrazení _f_ : _U_ → _V_ je lineární
  * _D_(_f_) = _M_
* pak existuje taková matice _F<sub>X→Y</sub>_, že (_f_(_u_))<sup>_Y_</sup> = _F<sub>X→Y</sub>_ · _u<sup>X</sup>_ pro každý vektor _u_ ∈ _M_
* Tato matice je určena jednoznačně
* Pro vytvoření matice _F<sub>X→Y</sub>_ najdeme obrazy _f_(_x<sub>j</sub>_) všech bazových vektorů baze _X_ a určíme jejich souřadnice v bazi _Y_, ty ve správném pořadí zapíšeme po sloupcích do matice

#### Maticové reprezentace operací

* Maticovou reprezentací identity ve stejných bazích je jednotková matice
  * Identita v různých bazích je pak matice přechodu
* Maticová reprezentace lineární kombinace lineárních zobrazení je lineární kombinací maticových reprezentací původních zobrazení (ve stejných bazích se stejnými koeficienty)
* Maticová reprezentace složeného lineárního zobrazení je součinem maticových reprezentací jednotlivých zobrazení
* Maticová reprezentace případného inverzního lineárního zobrazení je rovna inverzní matici reprezentující původní lineární zobrazení (v&nbsp;příslušných bazích obou prostorů)

## Lineární zobrazení vektorového prostoru do sebe

* Pokud _U_=(_M_, ⊕, ⊗) je vektorový prostor, můžeme uvažovat i o zobrazeních z množiny _M_ znovu do množiny _M_
  * _f_ : _U_ → _U_
  * Nazýváme (lineární) zobrazení vektorového prostoru do sebe nebo také (lineární) endomorfismus na prostoru _U_
  * Častým pojmenováním tohoto zobrazení je také _lineární operátor_

## Determinant

* U (lineárního) endomorfismu _f_ patří vzory i obrazy do stejné množiny, můžeme je tedy navzájem porovnávat
* Nemusíme se zabývat jednotlivými vektory, můžeme např. porovnávat vztahy mezi množinou _Ω_ a _f_(_Ω_)
  * _f_(_Ω_) nazýváme obrazem množiny _Ω_
  * _f_(_Ω_) = {_v_ = _f_(_u_); _u_ ∈ _Ω_}
* Poměr velikostí množin _Ω_ a _f_(_Ω_) u lineárního endomorfismu je vždy stejný pro všechny množiny _Ω_
  * Tento poměr nazýváme determinant lineárního zobrazení
  * Značíme det(_f_)
  * Pro každou množinu vektorů _Ω_ je ___μ_(_f_(_Ω_)) = det(_f_) · _μ_(_Ω_)__
    * (_μ_ zde bereme jako velikost množiny)
    * Přesněji by měl determinant být v absolutní hodnotě, jelikož může být i záporný
* Záporný determinant znamená, že zobrazení obrací orientaci prostoru
* Nulový determinant znamená, že zobrazení snižuje dimenzi prostoru
* Determinant složeného zobrazení je součinem determinantů
  * det(_g_(_f_)) = det(_g_) · det(_f_)

### Determinant matice

* Zaveden ve čtvercových maticích
* Determinantem čtvercové matice řádu _n_ se nazývá součet všech součinů _n_ prvků této matice takových, že v žádném z uvedených součinů se nevyskytují dva prvky z téhož řádku ani z téhož sloupce (v každém součinu je každý řádek i sloupec matice zastoupen právě jedním prvkem); každý součin je navíc označen paritou permutace
* Všechny matice, které reprezentují totéž zobrazení v různých bazích, mají determinanty stejné
* det(_F_) = 0 ⟺ ker(_f_) ≠ {_o_}
  * Pokud je determinant matice _F_ roven nule, pak je jádro zobrazení _f_ netriviální (nenulové) a matice je singulární
* det(_A_ · _B_) = det(_A_) · det(_B_)
  * Determinant součinu dvou čtvercových matic stejné velikosti je roven součinu determinantů těchto dvou matic

### Metody výpočtu determinantu

* K výpočtu determinantu můžeme použít GEM / Sarrusovo pravidlo / rozvoj podle řádku (sloupce)

#### GEM

* Má-li matice pod diagonálou (nebo nad ní) samé nuly, je determinant matice roven součinu jejích diagonálních prvků
* Násobení gaussovskými maticemi může ovlivnit hodnotu determinantu (důsledek determinantu součinu)
  * Při výměně řádků matice se mění znaménko determinantu
  * Přičtením násobku jednoho řádku k jinému řádku se determinant matice nemění
  * Pokud násobíme nějaký řádek číslem (a není to pouze s účelem přičtení tohoto násobku k jinému řádku), determinant je také vynásoben tímto číslem (při dělení vydělen) (pro zachování hodnoty determinantu původní matice je třeba provést s determinantem nové matice opačnou operaci)

#### Sarrusovo pravidlo

<!-- $$
\mathrm{det}\begin{pmatrix}a&b\\ c&d\end{pmatrix}=\mathrm{det}\begin{pmatrix}a&b\\ 0&d-\frac{c}{a}\cdot b\end{pmatrix}=a\left(d-\frac{bc}{a}\right)=ad-bc
$$ -->

<div align="left"><img alt="" src=".\MG\svg\03_s04.svg"></div>

* (Od druhého řádku odečteme _c/a_-násobek prvního řádku)
* Determinant matice 3×3 lze dokázat podobně (= _aei_ + _dhc_ + _bfg_ - _ceg_ - _bdi_ - _fha_)
* Sarrusovo pravidlo je pouze mnemotechnická pomůcka, díky níž lze odvodit „základní“ permutační vzorec pro výpočet determinantu, a funguje pouze na matice 2×2 a 3×3

#### Rozvoj podle řádku

$$
\mathrm{det}(A)=\sum_{j=1}^n(-1)^{i+j}\cdot a_{ij}\cdot \mathrm{det}(A^*_{ij})
$$

---
[>>>](./04.MD)
